---
weight: 300
title: Ekstern Profilering
intro: Det finne mange forskjellige mennesker og meninger tett på hverandre i økolandsbyen.
---

# Bakgrunn

Dette er anbefalinger for hvordan vi som selvstendige huseiere kan kommunisere utad på en måte som respekterer alles autonomi og ulike synspunkter.

# Grunnleggende fakta

1. Vi er selvstendige huseiere som bor i samme område
2. Det finnes ikke noe overordnet organ som representerer beboernes meninger
3. Styret har kun ansvar for praktisk drift av veier og fellesområder
4. Beboerne har varierte politiske syn, verdier og livssyn
5. Sameiets vedtekter spesifiserer at "Bruken av eiendommen må ikke på en urimelig eller unødvendig måte være til skade eller ulempe for andre sameiere"

# Anbefalinger for kommunikasjon

**Ved mediehenvendelser**

- Vær tydelig på at du snakker som privatperson
- Presiser at økolandsbyen består av selvstendige huseiere med ulike syn
- For spørsmål om veier og fellesområder, henvis til realsameiets styre

**I sosiale medier**

- Unngå å opprette profiler med generiske navn som lett kan tolkes til å representere hele fellesskapet, f eks "Hurdal økolandsby"
- Unngå formuleringer som "Økolandsbyen mener/støtter/feirer..."
- Skriv heller "Jeg som beboer..." eller "En gruppe beboere..."
- Ved arrangementer, spesifiser tydelig hvem som står bak

**Ved arrangementer på fellesområder**

- Orienter styret i realsameiet
- Vurder om arrangementet kan være til ulempe for andre sameiere
- Beskriv eventuelle tiltak for å minimere ulemper

**Ved politiske markeringer**

- Vær eksplisitt på hvem som står bak initiativet
- Respekter at andre beboere kan ha helt andre syn
- Unngå formuleringer som kan tolkes som at du representerer alle
- Ved bruk av fellesområder, sikre at markeringen ikke er til unødig ulempe for andre

# Praktiske eksempler

**Presise formuleringer**

- "Som beboer i økolandsbyen..."
- "Vi er en gruppe beboere som..."
- "Jeg og noen naboer har tatt initiativ til..."
- "Dette arrangementet organiseres av følgende beboere på fellesområdet. Styret er orientert, og vi har lagt til rette for minimal påvirkning på naboer ved å..."
- "Vi inviterer til dugnad på fellesområdet, i samråd med styret..."

**Upresise formuleringer som bør unngås**

- "Vi i økolandsbyen mener..."
- "Økolandsbyen tar avstand fra..."
- "I vår økolandsby er alle..."
- "Økolandsbyen feirer..."

# Hovedprinsipper å huske på

- Vi er individer som bor på samme sted
- Ingen kan påberope seg å representere alle
- Vær presis på hvem som står bak initiativ og uttalelser
- Respekter at vi kan ha svært ulike syn på mange saker
  
**Ved bruk av fellesområder til arrangementer:**

- Styret i realsameiet må orienteres
- Bruken må ikke være til unødig ulempe for andre sameiere
- Vær tydelig på hvem som er ansvarlig for arrangementet

# Litt mer om nettsider og sosiale medier

For nettsidedomener og sosiale medier er det vanskelig å finne gode, fengende navn når "Hurdal Økolandsby" i seg selv er langt og kronglete.

Dersom man velger generiske navn, så bør man være ekstra påpasselig i enhver kommunikasjon å pressisere at dette ikke er representativt for heleheten.

For nettsider er ikke dette noe problem, nettsidene er "roligere" enn sosiale medier, og man har mer tid og plass til tekst som kan pressiserer hvem som står bak og hva initiativet er.

For sosiale medier blir generiske navn et stort problem, fordi en ved en "Like" kommer ikke annet frem enn navnet på profilen som klikket "like". 
